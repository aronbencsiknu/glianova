<?php include 'header.php'; ?>
    <main>
        <h1>A Glia Kft. tarnabodi szerepvállalása</h1>
        
        
        
<p>A Glia Kft. legnagyobb és legjelentős projektje 2012 óta folyik Tarnabodon. A tarnabodi fejlesztés a Máltai Szeretetszolgálattal közösen történik. A településen semmilyen gazdasági tevékenység nem zajlott, az iskolából kikerült gyerekek esélytelenül váltak munkanélkülivé, amikor pedig a buszjáratok is megszűntek, Tarnabod egy láthatatlan falakkal körbezárt börtönné vált. Az elmúlt tíz évben tucatnyi nagy és rengeteg kisebb program indult el a településen. A falu a lecsúszás és a nyomor elleni küzdelem emblematikus helyszínévé vált, ahová kutatni és tanulmányokat írni járnak a szakemberek. Tarnabodon felépült egy épület komlexum a munkánknak köszönhetően, amely alkalmas biotechnológiai technológiák fejlesztésére és lehetőséget biztosít az azonnali, üzemi körülmények közötti tesztelésre. Kiépítettük az ehhez szükséges ipari infrastruktúrát. 2013 óta felépült egy 350 m2-es, új építésű nyitott csarnok és egy 200 m2-es, új építésű zárt csarnok, egy 150 m2-es szerelőműhely, továbbá a hozzá tartozó raktárak, irodák. Rendelkezésre állnak betontechnológiai és a hulladékfeldolgozáshoz szükséges gépek és berendezések, nagy teljesítményű betonkeverők, aprító és daráló gépek, valamint az anyagmozgatáshoz, rakodáshoz szükséges targoncák, rakodógépek. A telephelyen kialakított laborhelyiségek között található egy félüzemi kísérletek lebonyolítására berendezett csarnok is.</p>

   <img src="images/tarnabod1.jpg" alt="Tarnabod projekt" width="580" height="580" style="max-width: 100%; height: auto;">

<p>Az elmúlt évek közös munkája során tapasztaltuk a Magyar Máltai Szeretetszolgálat „Befogadó Falu” koncepciójának előnyös hatásait, amelynek nyomán azt gondoljuk, a település alkalmassá vált komolyabb és hosszú távú beruházások megvalósítására. A befogadó program így újabb szintet léphet, aminek jelentős eleme lehet a két szervezet együttműködése.</p>

<p>A Glia Kft. 2020 január 1-jétől átvette az addig a Máltai Szeretetszolgálat Befogadás Nonprofit Kft. irányítása alatt lévő elektronikai bontóüzemet. Jelenleg is tart a munkafolyamatok átszervezése, a munkafeltételek korszerűsítése. 2013-2016 futó pályázat keretében a Norvég Alap támogatásával kialakítottunk egy kísérleti betonüzemet. A konzorciumvezető Glia Kft. a Magyar Máltai Szeretetszolgálat „Befogadás” Kht. projekt partnereként vett részt a munkában. A pályázat keretében a Glia Kft. kidolgozta a CRT monitorüveg feldolgozásához szükséges technológiát, beszerezte a szükséges gépeket, berendezéseket, és felépített egy acélvázas csarnokot.</p>
        
        
    </main>
<?php include 'footer.php'; ?>
